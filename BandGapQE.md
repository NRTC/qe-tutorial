
1.17- رسم ساختار نواری در کوانتوم اسپرسو
در مورد نرم افزار کوانتوم اسپرسو نیز در فایل ورودی اصلی، گزینه ای برای تعیین مغناطیسی یا غیرمغناطیسی بودن نمونه وجود دارد که در بخش &system قرار دارد؛ پارامتری که باید در اینجا تنظیم شود به گونه زیر برای سیستم تعریف شده است :
سیستم غیرمغناطیسی (پیش فرض)	 	       	nspin = 1            
سیستم مغناطیسی	nspin =2                                         
بنابراین در صورتیکه این پارامتر تنظیم نشود، برنامه به طور پیش فرض سیستم را غیر مغناطیسی فرض می‌کند. همچنین بایستی میزان عدم توازن در اسپین های بالا و پایین را برای هر اتم مغناطیسی در نمونه تعیین کنیم. بنابر این لازم است برای شروع یک اجرای مغناطیسی مقادیر اولیه‌ای برای میزان قطبش اسپینی اتم‌های مختلف پیشنهاد کنیم. این مقادیر به صورت اعدادی بین 1- و 1 تعریف شده اند، که جهت و بزرگی نسبی پیشنهاد شده برای مغناطش های اتمی اتم های مختلف را مشخص می‌کند. این پارامتر به صورت زیر معرفی می‌شود:
  

  starting_magnetization (*) = ?
