## محاسبه خواص مغناطیسی مواد:

**مقدمه :**  
در یک ماده مغناطیسی، یعنی موادی که حاوی عناصر مغناطیسی متعارف نظیر عناصر واسطه یا لانتانیدها هستند، برای محاسبه خواص مختصات نمونه، از جمله حل معادلات تک ذره ای و همچنین محاسبه چگالی حالت های الکترونی باید از روابط قطبیده اسپینی استفاده کنیم. به بیان دیگر بجای نظریه DFT عادی بایستی از DFT اسپینی، SDFT، استفاده کنیم. تفاوت این دو روش در این است که در مورد سیستم های غیرمغناطیسی یک چگالی کل برای همه الکترون ها اعم از اسپین بالا و اسپین پایین در نظر می گیریم و از انرژی کل نسبت به این چگالی وردش می گیریم. اما در مورد سیستم های مغناطیسی دو چگالی مجزا برای دو جهت اسپینی در نظر می گیریم و از انرژی کل برحسب این دو کمیت وردش می گیریم.  
از طرف دیگر اگر چه انتظار می رود در یک اجرای خودسازگار نتیجه نهایی به انتخاب \(حدس\) اولیه بستگی نداشته باشد، ولی درمورد خواص مغناطیسی مواد این شرط تا حدودی نقص می‌شود، انتخاب اولیه چگالی های اسپین بالا و پایین \(به ویژه نسبت آنها\) در نتیجه نهایی مؤثر است. به بیان دیگر اگر نقطه شروع محاسبات به صورت غیرمغناطیسی انتخاب شد، پس از تکمیل اجرای خودسازگار نیز، جواب غیر مغناطیسی خواهد بود؛ یا اگر در ابتدا سیستم به عنوان یک پادفرومغناطیس فرض شد، حتی اگر فاز پایدار نمونه فرومغناطیس باشد، جواب نهایی پادفرومغناطیس \(یا نهایتا غیر مغناطیسی\) خواهد بود. بنابراین برای انجام اجرای مغناطیسی در یک نرم افزار محاسباتی بایستی این دو شرط توسط گزینه هایی در پیش فرض های یک اجرا گنجانده شوند.



